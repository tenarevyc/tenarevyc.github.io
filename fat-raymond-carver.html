
<!DOCTYPE html>
<html lang="uk>

<head>

	<meta charset="UTF-8" />
	<meta http-equiv="X-UA-Compatible" content="IE=edge" />
	<meta name="robots" content="all" />
	<meta name=”description” content="Переклад оповідання «Жир» (Fat) американського письменника Раймонда Карвера (Raymond Carver) зі збірки «Will You Please Be Quiet, Please?».">
	
	<!-- Responsive stylesheet -->
	<meta name="viewport" content="width=device-width,initial-scale=1" />
	<title>«Жир» — Раймонд Карвер (1938−1988) ('Fat' / Raymond Carver) | Тенаревич. Переклад обраних творів українською мовою</title>
	<link rel='stylesheet' id='una-main-styles-css'  href='https://gitcdn.xyz/repo/tenarevyc/tenarevyc.github.io/master/css/una-page.css' type='text/css' media='screen' />
	
	<!-- Favicon -->
	<link rel="icon" type="ico" href="https://dzwonsemrish7.cloudfront.net/items/2j0G0Y473X3e2o2L3k0c/favicon_zS4_icon.ico" sizes="32x32">
	<link rel="icon" type="ico" href="https://dzwonsemrish7.cloudfront.net/items/0B3s3e143E0e3f3n3N42/favicon_tsn_icon.ico" sizes="16x16">

	<!-- Link Preview -->
	<meta property="og:url" content="https://tenarevyc.github.io/"/>
    <meta property="og:title" content="«Жир» — Раймонд Карвер (1938−1988)"/>
    <meta property="og:description"
          content="'Fat' / Raymond Carver — Тенаревич. Переклад обраних творів українською мовою"/>
    <meta property="og:image" content="https://lh3.googleusercontent.com/HkeAI-1muZcHp1uUCGunN68KF24m-lo0LTpDIJgsjuEAnP2pPu1GQx57gNk2TqOPgPUHuvR33wlv_kYCLz4tXcYf2ytrjJ6X0DXJRpjajLUcjiOumIbkVb5P8Y1KLRY08sBEcBre-AhSFqzGp1rjETfP1tQ1RU6pwzHnSz47BJw5u3LYc5mq57BfNDVwBH8PNBAcsldQ_dgUVRVhtU4qukKRUY6txBccBm8IVVApiAcPkxho2CUKx9kKAx9DXGnwPxQnHDQEoprbHjtram2e9z_twiouE-pyLsQtYDa-VjyLov2nzx29iCYa7VJfKoAShKUNSFn1GSW_b8d7_8t1GGjTzYhM5qDRwl-iDjIoEh24S65z4cp4SYcB_FgJbSX6leyr0hUazsitRfoa2T2yBeFSLTuHSRmYEmCw6XTZ0Gaa2Mp-UnwALpEk3mJPA6kFXDQsYYq0FFlmdEtfOFJdHwo54B_xzpJqn4aq9MB_WSEEXHlX6ZBKZMz2XwzVnfh_UFFU5Mia9ZX5bspAnPsT3G3SJEMVUuFhos4PUk9R7-znGeR8gxD0cPCQ0gapTzkfGGeTky3-PlkcenybrcLtwE3sbTPvyTPgRp3wz70pms98TuT6D7wFuRrttK7fpgy_aRbDTRehEsXPz0ZCJWCtVNQ6BFE0zO8SRvgQAilt2D0dKPZpxzlmog=w327-h450-no"/>
	
	<!-- Global site tag (gtag.js) - Google Analytics -->
	<script async src="https://www.googletagmanager.com/gtag/js?id=UA-155269516-1"></script>
	<script>
 	 window.dataLayer = window.dataLayer || [];
 	 function gtag(){dataLayer.push(arguments);}
 	 gtag('js', new Date());

 	 gtag('config', 'UA-155269516-1');
	</script>


</head>

<body class="home blog" >

	<div class="navbar"><a href="/">← повернутися до змісту</a></div>

	<div class="temp"><div class="intro"><center><i>Жир</i><br><span class='author'>РАЙМОНД КАРВЕР</span></center></div>

		<div class="instructions">

<p>Я сиджу у своєї подруги, розповідаю їй про все це за кавою та сиґаретами: у середу ввечері малолюдно, Герб садовить за мій столик товстуна. Товстун цей — найбільша людина, яку я будь-коли бачила, хоча виглядає він акуратно і вдягнений непогано. Але найкраще я пам’ятаю його пальці. Коли стою перед столиком поруч і клопочуся коло двох старих, я вперше їх помічаю, пальці: втричі більші, ніж у нормальної людини: довгі, пухкі, масні пальці.</p>
<p>З інших столиків у мене чотири підприємці (дуже вимогливі), ще четверо (три чоловіки та жінка) і ці старі. Ліндер налив товстунові води і я лишаю йому вдосталь часу визначитись перед тим, як брати замовлення.</p>

<p>— Добрий вечір, — кажу. — Що будете?</p>

<p>Ріто, я тобі говорю: він був кремезний.</p>

<p>— Добривечір, — відповідає, — добрий. Так, — каже, — я думаю ми вже готові замовляти.</p>

<p>Ось так якось він розмовляє... дивно, знаєш? І тихо пихкає час від часу.</p>

<p>— Думаю, ми почнемо з цезаря, а потім з’їмо тарілку супу з додатковим хлібом і маселком, якщо не важко. Потім ягнятини, — говорить, — і запеченої картоплі зі сметанкою. З десертом ми потім визначимося. Дякую дуже, — і віддає меню.</p>

<p>Господи, Ріто, оце в нього були пальці!</p>
<p>Я спішу на кухню і віддаю замовлення Руді, він кривиться. Ти ж знаєш Руді. Він завжди такий на роботі.
Коли виходжу з кухні, Марґо — я розказувала тобі про Марґо? Це та, що клеїться до Руді. Марґо мені каже:</p>

<p>— Хто твій жирний друг? Ще те здоровило.</p>

<p>Мене зачепило, їй-бо’.</p>
<p>Я роблю цезар за його столиком, він стежить за кожним моїм рухом, а між тим намащує шматки хліба маслом і відкладає їх убік, весь час пихкаючи. Але то таке; я нервувалася чи що і перекинула його стакан з водою.</p>

<p>— Вибачте, — говорю. — Так завжди трапляється, коли починаєш поспішати. Ще раз вибачте. На вас поллялося? Я зараз же покличу витерти.</p>

<p>— Нічого страшного, — каже він. — Усе в порядку, — і пихкає. — Не турбуйтеся, нас це не турбує, — він усміхається і махає мені, коли розвертаюся йти до Ліндера. Поки я повернулась із салатом, хліба з маслом уже не було.</p>
<p>Трохи пізніше я приношу ще хліба, а він уже доїв салат. Ти наші порції бачила?</p>

<p>— Величезне спасибі Вам. Цей хліб неймовірний.</p>

<p>— Дякую, — кажу.</p>

<p>— Це дуже смачно, — він говорить, — ми серйозно. Не часто нам доводиться смакувати такий хліб.</p>

<p>— А ви звідки? — питаю. — Здається, я вас досі не бачила.</p>

<p>— Він не з тих, кого можна забути, — каже мені Ріта.</p>

<p>— Із Денвера, — говорить товстун.</p>

<p>Далі я не розпитую, хоч і цікаво.</p>

<p>— Ваш суп буде готовий за кілька хвилин, — кажу йому і йду завершувати з тими чотирма підприємцями, які дуже вимогливі.</p>

<p>Коли подаю йому суп, то бачу,  хліба знов не стало. Він якраз запихає до рота останній шматок.</p>

<p>— Повірте, — каже, — ми не їмо так кожного разу. Ви вже нам пробачте.</p>

<p>— Не говоріть дурниць, — відповідаю йому, — мені подобається бачити чоловіка, який насолоджується їжею.</p>

<p>— Не знаю. Мабуть, це можна так назвати, — і пихкає. Він складає серветку, потім піднімає ложку.</p>

<p>— Господи, але ж він і товстий! — каже Ліндер.</p>

<p>— Такий уже вродився, мовчи краще, — говорю я.</p>

<p>Потім несу нову корзинку з хлібом і ще масла.</p>

<p>— Як вам суп?</p>

<p>— Смачний, дякую, — відповідає він, — дуже смачний.</p>

<p>Він витирає губи і промокує підборіддя.</p>

<p>— Тут трохи спекотно чи мені здається?</p>

<p>— Так, спекотно.</p>

<p>— Може, нам треба зняти пальто, — він каже.</p>

<p>— Будь ласка, — говорю. — Завжди треба робити так, аби було комфортно.</p>

<p>— Так, так. Ви праві.</p>

<p>Але трохи пізніше я бачу, що він усе ще в пальті.</p>

<p>Всі компанії з-за моїх столиків розійшлись, і ось ця стара пара теж пішла. Місце спустішало. Коли я подаю товстунові ягнятину та печену картоплю, ще більше хліба та масла, він вже єдиний клієнт у закладі.</p>
<p>Я вдосталь заливаю картоплю сметаною, посипаю беконом і зеленою цибулею, приношу ще хліба та масла.</p>

<p>— Вам все подобається? — запитую.</p>

<p>— Так, — він відповідає і пихкає. — Усе чудово, дякую, — додає і пихкає ще раз.</p>

<p>— Насолоджуйтеся, — говорю йому і піднімаю кришку цукерниці, аби перевірити. Він киває і дивиться на мене, аж поки не піду.</p>

<p>Я точно щось хотіла. Тільки не знаю чого.</p>

<p>— Як там мішок на ніжках поживає? Він тебе зажене, — каже Гаррієт. Ти знаєш Гаррієт.</p>

<p>— На десерт, — я кажу товстуну, — є спеціяльна пропозиція «Зелений ліхтар» (це пудинґ під соусом), або чизкейк, ванільне морозиво чи ананасове сорбе.</p>

<p>— Ми Вас не затримуємо, правда ж? — пихкає він занепокоєно.</p>

<p>А я йому:</p>

<p>— Ні, звісно ні. Не поспішайте, я принесу ще кави, поки ви обираєте.</p>

<p>— Ми Вам зізнаємося, — каже він і посувається зі свого місця, — нам хотілося би скуштувати спеціяльну пропозицію, але і ванільного морозива теж хочеться. Із краплею шоколядного сиропу, будь ласка. Ми ж говорили, що голодні.</p>

<p>Я йду на кухню, аби особисто проконтролювати його десерт і Руді говорить:</p>

<p>— Гаррієт сказала, що товстун із цирку. Це правда?</p>

<p>Руді вже зняв фартух і шапочку, ти ж знаєш.</p>

<p>— Руді, він товстий, — говорю, — але це не все, ким він є.</p>

<p>Той сміється.</p>

<p>— Судячи з усього, жир — це її штучка, — каже.</p>

<p>— Тоді будь обережним, Руді, — говорить Джоанна, яка в той момент заходить до кухні.</p>

<p>— Вже починаю ревнувати, — відповідає їй Руді.</p>

<p>Я ставлю «Зелений ліхтар» і велику миску ванільного морозива перед товстуном, шоколядний сироп залишаю збоку.</p>

<p>— Дякую.</p>

<p>— Жодних проблем, — говорю і мене охоплює це відчуття...</p>

<p>— Вірите чи ні, — він каже, — ми не завжди стільки їли.</p>

<p>— О, я їм, їм і ніяк не можу набрати, — говорю. — Хотілося б трохи додати.</p>

<p>— Ні, — відповідає. — Ні, якби ми лише мали вибір… Але вибору немає.</p>

<p>Він бере ложку і їсть.</p>

<p>— І що далі? — запитує Ріта, запалюючи одну з моїх сиґарет, і підсовує свій стілець ближче до столу. — Ця історія нарешті стає цікавою.</p>

<p>— Це все. Нічого далі. Він з’їдає десерти і йде, а потім ми повертаємося додому, Руді та я.</p>

<p>— Нічогенький такий жиртрест, — каже Руді та потягується, як він завжди потягується, коли втомлений. Потім сміється і продовжує дивитися телевізор.</p>

<p>Я наливаю у чайник воду, ставлю чашки, цукерницю, картонку з вершками і несу тацю до Руді. Він ніби думав про це все і каже мені:</p>

<p>— Знав я колись одного товстуна, навіть декілька таких жирних, дуже жирних хлопців, коли був малий. Ось це в них були животи, господи помилуй. Імен їхніх не пам’ятаю. Жир — єдине ім’я, яке у того хлопця було. Ми звали його Жир, сусіда мого. Інший хлопець пізніше з’явився. Його ми звали Бочкою. Всі називали його Бочкою, крім учителів. Жир і Бочка. Шкода, що немає їхніх фоток, — каже Руді.</p>

<p>Я не знаю, що йому відповісти, тож ми п’ємо чай і після цього я йду лягати. Руді теж. Він вимикає телевізор, замикає двері і починає роздягатися.</p>
<p>Я залажу до ліжка, лягаю на живіт і відсовуюсь аж на край. Але як тільки Руді вимикає світло і лягає сам, він зразу ж починає. Я повертаюся на спину і пробую розслабитися, хай і не хочу. Але ось, що цікаво: коли він лягає на мене, я раптом відчуваю себе товстою. Почуваюся так, ніби жахливо жирна. Така товста, що Руді здається дрібним на мені, його майже немає.</p>

<p>— Цікава історія, — каже Ріта, але я бачу, що вона не розуміє, що про це думати.</p>

<p>Мені сумно. Але я їй цього не казатиму: вже забагато сказала.</p>

<p>Вона сидить і чекає, дрібні пальці гладять волосся.</p>

<p>На що чекає? Аби ж я знала.</p>

<p>Серпень.</p>

<p>Моє життя от-от зміниться. Я це відчуваю.</p>


      <br><br>

      <span class='annotation'><b>'Fat'</b> / <b>Raymond Carver</b>
      	<br>
      	Українською мовою переклав <b>Тенаревич</b>; виконано за книгою «Raymond Carver: Collected Stories» (2009).</span>
		
	</div>

	</div>

</body>
</html>